5

onibus pag. 93-97, Habemus in his quinque paginis ‘
non minus quam viginti comparationes. Nempe pag.
93 C. eum qui, cum ne unam quidem firmam teneat
amicitiam, metuat ne imprudens in copiam amicorum ·
incidat, comparat cum mutilo caecove aliquo, verenti
ne in centimanum evadat Briareum aut Argum illum
oculorum multitudine nobilem. Hic nemo comparati-
onem desiderabit; at si omnino scriptor adiungere
voluisset, quaerenda ei suisset gravior aliqua et elegantior

comparatio ad sententiam ornandam. ldern valet de ’
plurimiS, quae sequuntur. Pag. 93 D. studium multorum

amicorum acquirendorum cum inconstanti lascivarum

mulierum amore comparat 1). Qua tamen una compa-
ratione hic non satis illustrata ei videtur oratio. ltaque
alteram imaginem adiungit, eum qui cupidissime novas
amicitias semper appetat comparando cum Hypsipylae
alumno illo, ArchemorO, nunc hunc, nunc illum florem
carpere cupienti; pag. 93 E. ut est sermone simplici
et tenui parum contentus, ab initio incipere ambagibus
significat scribendo ὥσπερ ἀφ’ ἑστίας. Deinceps exag-
gerata et ineleganti, ut mihi quidem videtur, imagine
ab animalibus petita, amicitiam animal esse dicit socie-
tatis amans et pascens cum altem, non vero armentale,
ut boves, nec gregale, ut graculos; pag. 93 F. bene-
·volentiam et gratiam cum virtute coniunctam pecuniam
vocat, qua amici comparantur. Continuo sequitur
comparatio a fluminibus ducta. Amicitiam enim, si in
multos dissipetur, evanescere dicit, sicut amnes, in
multos divisi alveoS, inertes fluunt ac tenues; pag. 94

1) Verba contextus iure offenderunt criticos. Quibus rationibus homines docti cor-
ruptelas sanare conati sint, in singulis comparationibus tractandis exponemus.

 

